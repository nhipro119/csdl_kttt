
Mạc Đĩnh Chi
Ngọc tỉnh liên phú
Bản Hán văn
玉井蓮賦客有：隱几高齋，夏日正午。臨碧水之清池，詠芙蓉之樂府。忽有人焉：野其服，黃其冠。迥出塵之仙骨，凜辟穀之臞顏。問之何來，曰從華山。迺授之几，迺使之坐。破東陵之瓜，薦瑤池之果，載言之琅，載笑之瑳。既而目客曰：子非愛蓮之君子耶！我有異種，藏之袖間。非桃李之粗俗，非梅竹之孤寒。非僧房之枸杞，非洛土之牡丹。非陶令東籬之菊，非靈均九畹之蘭。乃泰華山頭玉井之蓮。客曰：異哉 ! 豈所謂藕如船兮花十丈，冷如霜兮甘比蜜者耶！昔聞其名，今得其實。道士欣然，乃袖中出。客一見之，心中鬱鬱。乃拂十樣之牋，泚五色之筆。以而歌曰：架水晶兮為宮，鑿琉璃兮為戶。碎玻璃兮為泥，洒明珠兮為露，香馥郁兮層霄，帝聞風兮女慕。桂子冷兮無香，素娥紛兮女妒。採瑤草兮芳州，望美人兮湘浦。蹇何為兮中流，盍將返兮故宇。豈護落兮無容，嘆嬋娟兮多誤。苟予柄之不阿，果何傷兮風雨。恐芳紅兮搖落，美人來兮歲暮。道士聞而嘆曰：子何為哀且怨也獨不見鳳凰池上之紫薇，白玉堂前之紅藥！  敻地位之清高，藹聲名之昭灼。彼皆見貴於聖明之朝，子獨何之乎騷人之國！於是有感其言，起敬起慕。哦誠齋亭上之詩，庚昌黎峰頭之句。叫閶闔以披心，敬獻玉井蓮之賦。莫  挺  之
Mục lục
Ngọc tỉnh liên phú
Ngọc tỉnh liên phú
Mạc Đĩnh ChiChào mừng các bạn đón đọc đầu sách từ dự án sách cho thiết bị di độngNguồn: http://vnthuquan.netPhát hành: Nguyễn Kim Vỹ.Lời cuối:Cám ơn bạn đã theo dõi hết cuốn truyện.Nguồn: http://vnthuquan.netPhát hành: Nguyễn Kim Vỹ.        Nguồn: Phan Anh DũngĐược bạn: Thái Nhi đưa lên        vào ngày: 12 tháng 4 năm 2004